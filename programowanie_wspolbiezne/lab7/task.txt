Zadanie 7. (czas: na 12.05.2022)   

Utworzyć aplikację typu klient-serwer opartą na komunikacji  przez gniazda datagramowe (UDP) w domenie internetowej . Aplikacja realizuje grę  papier kamień nożyce. Gra toczy się w rundach. Każdy gracz  dokonuje wyboru (papier, kamień lub nożyce) i przez swojego klienta wysyła swój wybór do  serwera. Serwer ustala wynik kto wygrał i przesyła klientowi każdego z graczy informację o wyborze drugiego gracza. 

Dokładniejsza specyfikacja jest następująca. Jest dwóch graczy i serwer. Gracz działa tak, że w pętli przesyła swój wybór i czeka na odpowiedź serwera, którą uzyska, gdy drugi gracz też prześle do serwera swój wybór. Każdy gracz zlicza swoje punkty z kolejnych rund i wyświetla je w swoim oknie po każdej rundzie. Serwer w swoim oknie też wyświetla na bieżąco punkty obu graczy. Gdy któryś gracz chce skończyć grę, przesyła do serwera informację "koniec" (czy jakiś inny komunikat końca) jako swój wybór i jego klient przestaje działać. Serwer po odebraniu wiadomości "koniec" od któregoś z graczy czeka na komunikat od drugiego gracza. Jeżeli jest to też "koniec", to zeruje punktację i przechodzi do stanu początkowego. Jeżeli jest to coś innego (czyli kamień, papier lub nożyce) to odsyła temu graczowi informację "koniec" i wtedy klient tego drugiego gracza też kończy działanie. A serwer zeruje punktację i przechodzi do stanu początkowego, czekając na zgłoszenia nowej pary graczy.

Serwer i klienci graczy działają lokalnie, czyli na IP 127.0.0.1. Wymieniają komunikaty tekstowe  lub liczbowe (np. jednoliterowe lub jednocyfrowe  oznaczenia wyborów graczy). Numer portu serwera jest ustalony i znany graczom. Numery portów graczy są automatycznie tworzone w czasie tworzenia ich klientów i zapamiętywane przez serwer, który po nich rozróżnia graczy.  Gracze mogą dokonywać wyborów w różnej kolejności, ale w kolejnych rundach numery ich portów są takie same.

Wskazówki: 

przykłady z wykładu  przykladyUDP.html 
wykład datagramowe gniazda BSD